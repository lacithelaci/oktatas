Instruction
Tudnivalók
A megoldásodat egy szkript futtatásával tudod feltölteni, az utoljára feltöltött megoldásodat pedig itt is megtekintheted.

Előkészületek
Elsőként létrehozod azt a projektet, melyben a megoldásodat fogod elkészíteni:

Klónozd le a következő tárolót a PyCharm Get from VCS gombjának segítségével:

https://bitbucket.org/gi-prog2/test-2-2024
Állítsd be egy működő, Miniconda interpretert.

Jelöld meg az src mappát Sources Root-ként (ekkor kék lesz).

Projekt inicializálása
Második lépésként inicializálod a projektet, az általunk előkészített modulokat és fájlokat letöltve:

Interpretáld a projekt gyökerében található initialize.py modult.

Illeszd a standard inputra a következő kódot, majd nyomj egy Enter billentyűt:

2ffe4d6d-b597-4109-8be1-0dc3565f46fa
A rendelkezésre álló elemek
Az initialze.py modul interpretálásának köszönhetően az alábbi fájlok jöttek létre a projekten belül:

A src/queries.py modul Queries osztálya, mely az implementálandó metódusokat definiálja.
A src/repository.py modul Repository osztálya, mely a tárolót definiáló absztrakt osztály.
A data/sample.json dokumentum, mely a teszteléshez használható adatokat tartalmazza.
A submit.py modul, mellyel a megoldásodat kell majd feltölteni.
Fontos, hogy az initialize.py modult NE interpretáld többet, hiszen ez a tevékenység a félig vagy teljesen elkészített forráskódod felülírásával jár. Ha mégis interpretáltad volna a modult, akkor a CTRL+Z billentyű-kombinációval visszavonhatod a módosítást bármelyik fájlban.
A megoldás feltöltése
A megoldásodat a dolgozat ideje alatt akárhányszor feltöltheted (más szóval elmentheted). Ehhez a projekt gyökerében található submit.py modult kell interpretálnod.

Fontos, hogy a határidő előtti utolsó mentésed/feltöltésed kerül csak figyelembe vételre, a többit nem is tárolja a rendszer.
EXERCISE-01
Feladatok
A model modul befejezése
Fejezd be a model modulban elkezdett három osztály implementációját a következők szerint (példákat a data mappában található JSON dokumentumban találsz):

Az Aircraft osztály egy adatosztály, mely a következő attribútumokkal rendelkezik:

number: a típus azonosítója, sztring, egyedi kulcs
year: a típus bemutatásának az éve, egész
manufacturer: a típus gyártója, a Manufacturer Enum-osztály egy konstansa, alapértelmezett értéke az AIRBUS konstans
configurations: a típus konfigurációit tartalmazó, Configuration típusú lista, alapértelmezett értéke egy üres lista
Az osztály __eq__() és __hash__() metódusai csak az egyedi kulccsal dolgoznak. A __repr__() metódus által visszaadott sztring a configurations attribútumot nem tartalmazza.

A Configuration osztály egy adatosztály, mely a következő attribútumokkal rendelkezik:

code: a konfiguráció azonosítója, sztring, egyedi kulcs
economy: az economy osztályú ülések száma, egész
business: a business osztályú ülések száma, egész
Az osztály __eq__() és __hash__() metódusai csak az egyedi kulccsal dolgoznak.

A Manufacturer Enum-osztály a készletek témáit definiálja a következő konstansokkal:

Konstans	Érték
AIRBUS	"Airbus"
BOEING	"Boeing"
EMBRAER	"Embraer"
A solution modul elkészítése
Definiálj egy Solution nevű osztályt a solution modulban, mely a Repository és a Queries osztályokat egyaránt kiterjeszti.

Implementáld a Repository osztályból örökölt type_mapper() statikus metódust. A metódus törzse vizsgálja meg azt, hogy az aktuális objektumot leíró szótár milyen kulcsokkal rendelkezik. Ettől függően adja vissza valamelyik osztályod egy példányát.

Írd felül a Repository osztályból örökölt entities tulajdonságot.

Lásd el a metódust olyan típusparaméterezéssel, mely megfelel a JSON dokumentum tartalmának.
Add vissza a Repository osztály entities tulajdonságának értékét úgy, hogy a megfelelő típuskényszerítést alkalmazod.
Implementáld a lekérdezéseket tartalmazó osztályod metódusait. Az interpretálhatóságot biztosítandó, első lépésként generálj le minden metódust. Ha valamelyiket nem tudnád implementálni, akkor egy pass kulcsszó kerüljön a törzsébe. A metódusok iteratívan és egyetlen utasításban, comprehension-ökkel egyaránt megoldhatók, de utóbbi esetben több pontot ér egy megoldás.

Vegyél fel ebben a modulban egy belépési pontot és egy main() metódust. A metódusban hívd meg mindegyik lekérdező metódust, majd írasd ki tetszőleges, de könnyen érthető formában a visszakapott értékeket.